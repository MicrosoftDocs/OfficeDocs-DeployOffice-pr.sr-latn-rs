---
title: Neophodni podaci o usluzi za Office
ms.author: danbrown
author: DHB-MSFT
manager: laurawi
audience: ITPro
ms.topic: reference
ms.service: o365-proplus-itpro
localization_priority: Priority
ms.collection: Ent_O365
ms.custom:
- Ent_Office_ProPlus
- Ent_Office_Privacy
description: Pruža administratorima sistema Office pregled neophodnih podataka o usluzi koji se prikupljaju o povezanim iskustvima u sistemu Office.
hideEdit: true
ms.openlocfilehash: faa3507708b4768ee3b2b0f51257273c31ad2de7
ms.sourcegitcommit: 73158b40bdc2d83bdadedeafe0fd152b449d2a44
ms.translationtype: HT
ms.contentlocale: sr-Latn-RS
ms.lasthandoff: 09/11/2020
ms.locfileid: "47440201"
---
# <a name="required-service-data-for-office"></a>Neophodni podaci o usluzi za Office

> [!NOTE]
> Da biste videli listu Office proizvoda koji su obuhvaćeni ovim informacijama o privatnosti, pogledajte članak [„Dostupne kontrole privatnosti za Office proizvode“](products-versions-privacy-controls.md).

Office se sastoji od aplikacija klijentskog softvera i [povezanih iskustava](connected-experiences.md) koji su osmišljeni tako da vam omogućavaju da efikasnije kreirate, komunicirate i sarađujete. Rad sa drugima na dokumentu uskladištenom u OneDrive for Business usluzi ili prevođenje sadržaja Word dokumenta na neki drugi jezik su primeri povezanih iskustava.

Dok koristite povezano iskustvo, podaci se šalju i Microsoft ih obrađuje kako bi se obezbedilo povezano iskustvo. Ovi podaci su od suštinskog značaja jer nam te informacije omogućavaju da isporučimo povezana iskustva zasnovana na tehnologiji oblaka. Ove podatke smatramo kao obavezne podatke o usluzi.

Obavezni podaci o usluzi mogu da uključuju informacije koje se odnose na radnju povezanog iskustva koja je neophodna da bi osnovna usluga bila bezbedna, ažurna i da bi funkcionisala kao što je očekivano. Ako odlučite da koristite povezano iskustvo koje analizira sadržaj, na primer, funkciju „Prevođenje“ u programu Word, tekst koji otkucate i izaberete za prevođenje u dokumentu se takođe šalje i obrađuje kako bi se obezbedilo povezano iskustvo. Obavezni podaci o usluzi mogu da uključuju i informacije koje su potrebne kako bi povezano iskustvo izvršilo svoj zadatak, kao što su informacije o konfiguraciji aplikacije Office.

## <a name="example-of-required-service-data-for-a-connected-experience"></a>Primer obaveznih podataka o usluzi za povezano iskustvo

Hajde da koristimo Dizajner za PowerPoint kao još jedan primer na kome ćemo pokazati tipove obaveznih podataka o usluzi koje povezano iskustvo šalje korporaciji Microsoft. PowerPoint Designer vam pomaže da poboljšate slajdove tako što automatski generiše dizajnerske ideje koje možete da koristite. Dok stavljate sadržaj na slajd, Designer radi u pozadini da bi taj sadržaj preneo na profesionalno dizajnirane rasporede.

Obavezni podaci o usluzi koje Dizajner za PowerPoint šalje korporaciji Microsoft mogu da uključuju sledeće informacije:
- Tekst ili slike koje ste dodali na slajd.
- Na kom slajdu radite, kao i raspored slajda.
- Da li je ideja za dizajn pravilno primenjena na slajd.
- Da li je interakcija između programa PowerPoint i usluge Dizajner izvršena kao što je očekivano.

Ovi obavezni podaci o usluzi omogućavaju da Dizajner za PowerPoint funkcioniše kao što je očekivano.

## <a name="manage-required-service-data"></a>Upravljanje obaveznim podacima o usluzi

Pružamo vam mogućnost da izaberete tipove povezanih iskustava koje želite da koristite u sistemu Office, što određuje koji se obavezni podaci o usluzi šalju korporaciji Microsoft. Na primer, funkcija „Diktiranje“ u programu Word predstavlja jedno od nekoliko povezanih iskustava koja analiziraju sadržaj. Ako odlučite da isključite povezana iskustva koja analiziraju sadržaj, nama se neće slati nikakvi obavezni podaci o usluzi za funkciju „Diktiranje“ u programu Word jer vam ona neće biti dostupna za korišćenje. Više informacije potražite u članku [Odaberite da li ova povezana iskustva mogu da se koriste](connected-experiences.md#choose-whether-these-connected-experiences-are-available-to-use).

Obavezni podaci o usluzi nisu povezani sa obaveznim ili opcionim [dijagnostičkim podacima](overview-privacy-controls.md#diagnostic-data-sent-from-microsoft-365-apps-for-enterprise-to-microsoft) koji se odnose na informacije o upotrebi Office softvera koji radi na vašem uređaju. Prema tome, postavke privatnosti koje odaberete za obavezne ili opcione dijagnostičke podatke ne utiču na to da li se obavezni podaci o usluzi šalju korporaciji Microsoft.

Obavezni podaci o usluzi se prikupljaju i šalju korporaciji Microsoft i za [bazične usluge](essential-services.md) sistema Office, kao što je usluga licenciranja koja potvrđuje da ste ispravno licencirani za korišćenje sistema Office. Iako možete da kontrolišete mnoga povezana iskustva koja su dostupna vama ili, ako ste administrator organizacije, vašim korisnicima, ovaj skup usluga je od suštinske važnosti za funkcionisanje sistema Office, te stoga ne može biti onemogućen. Podaci za bazične usluge se uvek šalju korporaciji Microsoft prilikom korišćenja sistema Office i obrađuju se, bez obzira na to kako su konfigurisana druga podešavanja vezana za privatnost.

Obavezni podaci o usluzi su dostupni putem zahteva za uslugom podataka (DSRs). Za više informacija pročitajte [izjavu o privatnosti korporacije Microsoft](https://privacy.microsoft.com/privacystatement) i članak [„Zahtevi lica na koje se odnose podaci u usluzi Office 365 za GDPR i CCPA](https://docs.microsoft.com/microsoft-365/compliance/gdpr-dsr-office365).

Ako ste administrator u organizaciji i želite da upravljate povezanim iskustvima, pogledajte sledeće članke:

- [Pregled kontrola privatnosti za Microsoft 365 Apps za velika preduzeća](overview-privacy-controls.md)
- [Korišćenje postavki smernica za upravljanje kontrolama privatnosti za Microsoft 365 Apps za velika preduzeća](manage-privacy-controls.md)
- [Korišćenje željenih opcija za upravljanje kontrolama privatnosti u sistemu Office za Mac](mac-privacy-preferences.md)
- [Korišćenje željenih opcija za upravljanje kontrolama privatnosti u sistemu Office za iOS uređaje](ios-privacy-preferences.md)
- [Korišćenje regulatornih postavki za upravljanje kontrolama privatnosti za Office na Android uređajima](android-privacy-controls.md)
- [Korišćenje regulatornih postavki za upravljanje kontrolama privatnosti za Office aplikacije za veb](office-web-privacy-controls.md)

## <a name="categories-of-required-service-data"></a>Kategorije obaveznih podataka o usluzi

Obavezni podaci o usluzi su podeljeni u sledeće kategorije:

- Softver za podešavanje i zalihe
- Upotreba proizvoda i usluga
- Performanse proizvoda i usluga
- Povezivanje uređaja i konfiguracija

Informacije u ovim kategorijama omogućavaju korporaciji Microsoft da proceni da li su povezano iskustvo ili bazična usluga bezbedni, ažurni i da li funkcionišu kao što je očekivano.

Na primer, informacije u kategoriji performansi proizvoda i usluga mogu da obuhvataju neočekivane probleme (otkazivanja), loše vreme odziva ili performanse, kao i greške u funkcionalnosti.

U kategoriji upotrebe proizvoda i usluga, mogu se prikupiti informacije koje ukazuju na to da li je usluga koju koristi povezano iskustvo uspešno pokrenuta i da li je dostupna kada je to potrebno.
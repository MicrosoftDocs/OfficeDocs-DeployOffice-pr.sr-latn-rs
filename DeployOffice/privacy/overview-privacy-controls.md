---
title: Pregled kontrola privatnosti za Office 365 ProPlus
ms.author: danbrown
author: DHB-MSFT
manager: laurawi
ms.audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: Pruža Office administratorima pregled kontrola privatnosti za Office 365 ProPlus, uključujući za dijagnostičke podatake i povezana iskustva.
hideEdit: true
ms.openlocfilehash: 4752894c0fec3b9eb625476851a4d0ec40642448
ms.sourcegitcommit: 05820eb0281c0c8591f70b9d4b285d7f292a8cf0
ms.translationtype: HT
ms.contentlocale: sr-Latn-RS
ms.lasthandoff: 05/08/2019
ms.locfileid: "33828375"
---
# <a name="overview-of-privacy-controls-for-office-365-proplus"></a>Pregled kontrola privatnosti za Office 365 ProPlus

Microsoft je posvećen tome da vam pružimo informacije i kontrole koje su vam potrebne da donesete odluke o tome kako se vaši podaci prikupljaju i koriste kada koristite Office 365 ProPlus.

Počevši od verzije 1904 sistema Office 365 ProPlus, (koja je objavljena na mesečnom kanalu 29. aprila, 2019.) pružićemo vam nove, ažurirane i poboljšane kontrole privatnosti za sledeće oblasti:
- ***Dijagnostičke podatke*** koji se prikupljaju i šalju korporaciji Microsoft o Office klijentskom softveru koji se koristi na računarima koji koriste Windows u vašoj organizaciji.
- ***Povezana iskustva*** koja koriste funkcionalnost zasnovanu na oblaku da pruže poboljšane funkcije sistema Office vama i vašim korisnicima.

U sklopu ovih promena, postoje elementi novog i ažuriranog korisničkog interfejsa (UI) i postavki pravila.

> [!IMPORTANT]
> - Ove promene se primenjuju na Access, Excel, OneNote, Outlook, PowerPoint, Publisher i Word.
> - Ove promene se takođe primenjuju na desktop verzije programa Project i Visio koje se dobijaju uz neke planove pretplata, kao što je plan za Project Online Professional ili Visio Online Plan 2.
> - Očekuje se da će verzija 1904 biti dostupna u polu-godišnjem kanalu (izabrani korisnici) u septembru i polu-godišnjem kanalu u januaru 2020.
> - Mi ćemo proširiti ove nove i poboljšane kontrole privatnosti na dodatne Office klijente, uključujući timove i Office za Mac i naše aplikacija za mobilne uređaje. Pružićemo dodatne informacije o tim promenama u narednim mesecima. Nastavićemo da pažljivo slušamo vaše povratne informacije i donosimo poboljšanja u svim Office 365 klijentima i uslugama.

## <a name="diagnostic-data-sent-from-office-365-proplus-to-microsoft"></a>Dijagnostički podaci koji se šalju iz Office 365 ProPlus korporaciji Microsoft

Dijagnostički podaci se koriste da bi Office bio bezbedan i ažuriran, da bi se otkrili i otklonili problemi i da bi se poboljšao proizvod. Ti podaci ne sadrže korisničko ime ili adresu elektronske pošte, sadržaj korisničkih datoteka ili informacije o aplikacijama nevezanim za Office.

Ovi dijagnostički podaci se prikupljaju i šalju korporaciji Microsoft o Office klijentskom softveru koji se koristi na računarima koji koriste Windows u vašoj organizaciji.

Postoje tri nivoa dijagnostičkih podataka za Office 365 ProPlus klijentski softver između kojih možete da birate:

- **Obavezan** minimalni podaci neophodni da bi Office bio bezbedan, ažuriran i da radi kao što se očekuje na uređaju na kome je instaliran.

- **Opcionalan** Dodatni podaci koji nam pomažu da poboljšamo proizvod i pružaju dodatne informacije koje nam pomažu u detektovanju i rešavanju problema.

- **Ni jedan** Nikakvi dijagnostički podaci o Office klijentskom softveru koji radi na uređaju korisnika se ne prikupljaju i ne šalju nam se. Ova opcija, međutim, znatno ograničava našu mogućnost da otkrijemo, dijagnoziramo i rešimo probleme na koje vaši korisnici mogu da naiđu dok koriste Office.

Obavezni dijagnostički podaci mogu da uključe, na primer, informacije o verziji sistema Office instaliranoj na uređaju ili sadrže informacije koje ukazuje na to da se Office aplikacije ruše kada pokušate da otvorite dokumente. Opcionalni dijagnostički podaci mogu da sadrže informacije o vremenu koje je potrebno da biste sačuvali dokument, što može da ukaže na problem koji je specifičan za čuvanje na vašem uređaju.

Ako odaberete da nam pošaljete opcionalne dijagnostičke podatke, oni se prikupljaju uz obavezne dijagnostičke podatke.

Kao administrator za organizaciju, moći ćete da koristite postavku privatnosti da biste odabrali koji nivo dijagnostičkih podataka se šalje nama. Opcionalni dijagnostički podaci će se slati korporaciji Microsoft osim ako ne promenite postavku. Pružanje opcionalnih dijagnostičkih podataka omogućava inženjerskom timu za Office u korporaciji Microsoft da otkrije, dijagnozira i ublaži probleme kako bi se smanjio uticaj na vašu organizaciju.

Vaši korisnici neće moći da promene nivo dijagnostičkih podataka za njihove uređaje ako su prijavljeni u Office pomoću akreditiva organizacije, koji se ponekad nazivaju poslovnim ili školskim nalogom.

Ovi dijagnostički podaci ne uključuju imena korisnika, njihove adrese elektronske pošte ili sadržaj njihovih Office dokumenata. Naš sistem kreira jedinstveni ID koji povezuje sa dijagnostičkim podacima vaših korisnika. Kada primimo dijagnostičke podatke koji prikazuju da se jedna od naših aplikacija srušila 100 puta, ovaj jedinstveni ID omogućava nam da utvrdimo da li se radi o jednom korisniku čiji se program srušio 100 puta ili se radi o 100 različitih korisnika od kojih je svakom program pao po jednom. Ne koristimo ovaj jedinstveni ID za identifikaciju određenog korisnika.

Da biste videli koji dijagnostički podaci se šalju korporaciji Microsoft, možete da koristite besplatan Prikazivač dijagnostičkih podataka koji možete da preuzmete i instalirate iz Microsoft prodavnice.

Dodatne informacije potražite u sledećim člancima:

- [Obavezni dijagnostički podaci za Office](required-diagnostic-data.md)
- [Opcionalni dijagnostički podaci za Office](optional-diagnostic-data.md)
- [Koristite regulatorne postavke za upravljanje kontrolama privatnosti za Office 365 ProPlus](manage-privacy-controls.md)
- [Korišćenje Prikazivača dijagnostičkih podataka uz Office](https://support.office.com/article/cf761ce9-d805-4c60-a339-4e07f3182855)

## <a name="connected-experiences-for-office-365-proplus"></a>Povezana iskustva za Office 365 ProPlus

Office 365 ProPlus se sastoji od aplikacija klijentskog softvera i povezanih iskustava dizajniranih tako da vam omogućavaju da efikasnije kreirate, komunicirate i sarađujete. Rad sa drugima na dokumentu uskladištenom u OneDrive for Business usluzi ili prevođenje sadržaja Word dokumenta na neki drugi jezik su primeri povezanih iskustava.

Razumemo da možda želite da odaberete koji tipovi povezanih iskustava su dostupni vašim korisnicima prilikom rada u Office aplikacijama. Kao administrator za organizaciju, imate regulatorne postavke koje vam omogućavaju da odaberete da li želite da obezbedite sledeće tipove povezanih iskustava vašim korisnicima:

- **Povezana iskustva koja analiziraju vaš sadržaj** Iskustva koja koriste vaš Office sadržaj da vam pruže preporuke za dizajn, predloge za uređivanje, uvid u podatke i slične funkcije. Na primer, dizajner za PowerPoint ili uređivač u programu Word.

- **Povezana iskustva koja preuzimaju sadržaj na internetu** Iskustva koja vam omogućavaju da pretražite i preuzmete sadržaj na mreži, uključujući predloške, slike, 3D modele, video zapise i referentne materijale kako biste poboljšali svoje dokumente. Na primer, Office predlošci ili PowerPoint QuickStarter.

Na primer, možete da odaberete da svojim korisnicima omogućite da imaju povezana iskustva koje preuzimaju internet sadržaj, ali ne i povezana iskustva koja analiziraju sadržaj. Ako ne konfigurišete ove regulatorne postavke, sva ova povezana iskustva će biti dostupna vašim korisnicima.

Pored toga, postoji regulatorna postavka koja vam omogućava da isključite sva ova povezana iskustva i koja će isključiti druga povezana iskustva kao što su koautorstvo dokumenata i skladištenje datoteka na mreži. Ali, čak i ako koristite ove regulatorne postavke da isključite sva ova povezana iskustva, pojedine Office funkcije će vam ostati na raspolaganju, kao što su sinhronizacija vašeg poštanskog sandučeta u programu Outlook, pomoću usluga Timovi ili Skype za posao, kao i osnovne usluge opisane u daljem tekstu.

Ako odlučite da svojim korisnicima ne ponudite neke vrste povezanih iskustava, traka ili komande na meniju za ta povezana iskustva će biti nedostupne, ili će korisnici dobiti poruku o grešci kada pokušate da koristite ta povezana iskustva.

Vaši korisnici neće moći da odaberu da li žele da uključe ili isključe ova povezana iskustva ako su prijavljeni u Office pomoću akreditiva organizacije, koji se ponekad nazivaju poslovnim ili školskim nalogom.

Dodatne informacije potražite u sledećim člancima:

- [Povezana iskustva u sistemu Office](connected-experiences.md)
- [Koristite regulatorne postavke za upravljanje kontrolama privatnosti za Office 365 ProPlus](manage-privacy-controls.md)

## <a name="optional-connected-experiences-for-office-365-proplus"></a>Opcionalna povezana iskustva za Office 365 ProPlus

Pored povezanih iskustava spomenutih iznad koja su uključena u Office 365 ProPlus, postoje opcionalna povezana iskustva za koje možete da odaberete da omogućite svojim korisnicima da im pristupe pomoću naloga organizacije. Na primer, LinkedIn funkcije Pomoćnika za biografiju u programu Word ili funkciju 3D mape u programu Excel, koja koristi Bing.

Ovo su opcionalna povezana iskustva koja nisu pokrivena komercijalnim ugovorom vaše organizacije sa korporacijom Microsoft, već posebnim odredbama i uslovima. Opcionalna povezana iskustva koja Microsoft nudi direktno na raspolaganje vašim korisnicima uređena su dokumentom[Microsoft ugovor o pružanju usluga](https://www.microsoft.com/servicesagreement), a ne [Uslovima korišćenja usluga na mreži](https://www.microsoft.com/licensing/product-licensing/products).

Zato što su ova opcionalna povezana iskustva uređena zasebnim odredbama i uslovima, njima upravljate odvojeno u odnosu na gore navedena povezana iskustva. Kao administrator za organizaciju, moći ćete da koristite regulatorne postavke da biste odabrali da li će ova opcionalna povezana iskustva biti dostupna, kao grupa, vašim korisnicima. Ako ne konfigurišete ovu regulatornu postavku, ova povezana iskustva će biti dostupna vašim korisnicima.

Čak i ako odaberete da ova opcionalna povezana iskustva učinite dostupnim vašim korisnicima, korisnici će imati opciju da isključe te opcionalno povezana iskustva kao grupu tako što će otići na **Datoteka** > **Nalog** > **Privatnost naloga** > **Upravljanje postavkama**. Korisnici će imati ovaj izbor samo ako su prijavljeni u Office pomoću akreditiva organizacije (oni se ponekad nazivaju poslovnim ili školskim nalozima), a ne ako su prijavljeni na ličnu adresu elektronske pošte.

Dodatne informacije potražite u sledećim člancima:

- [Pregled opcionalnih povezanih iskustava u sistemu Office](optional-connected-experiences.md)
- [Korišćenje regulatornih postavki za upravljanje kontrolama privatnosti u programu Office 365 ProPlus](manage-privacy-controls.md)

## <a name="required-service-data-for-connected-experiences"></a>Neophodni podaci o usluzi za povezane utiske pri radu

Neophodni podaci o usluzi jesu podaci koji nam omogućavaju da isporučimo ove povezane utiske pri radu zasnovane na oblaku i učinimo ih bezbednim i funkcionalnim kao što se to i očekuje. Neophodne podatke o usluzi čine tri tipa informacija.

- **Sadržaj klijenta**, što je sadržaj koji kreirate pomoću sistema Office, kao što je tekst koji ste otkucali u Word dokumentu.
- **Funkcionalni podaci**, koji uključuju informacije potrebne da povezano iskustvo izvrši svoj zadatak, kao što su informacije o konfiguraciji za aplikaciju.
- **Uslužni dijagnostički podaci**, odnosno podaci potrebni da biste zaštitili uslugu, redovno je ažurirali i obezbedili da funkcioniše kao što je očekivano. Zbog toga što su ti podaci strogo vezani za povezano iskustvo, oni su odvojeni od nivoa obaveznih ili opcionalnih dijagnostičkih podataka.

Da biste lakše razumeli neophodne podatke o usluzi, sledi primer scenarija za Dizajner za PowerPoint, povezani utisak pri radu koji možete da koristite prilikom kreiranja slajdova za prezentaciju. PowerPoint Designer vam pomaže da poboljšate slajdove tako što automatski generiše dizajnerske ideje koje možete da koristite. Dok stavljate sadržaj na slajd, Designer radi u pozadini da bi taj sadržaj preneo na profesionalno dizajnirane rasporede.

Neophodni podaci o usluzi koji se šalju korporaciji Microsoft da bismo omogućili ovaj povezani utisak pri radu mogu da obuhvate sledeće:

- *Sadržaj klijenta*, kao što su tekst ili slike koje ste dodali na slajd.
- *Funkcionalne podatke*, kao što je slajd na kome radite i njegov raspored.
- *Uslužne dijagnostičke podatke*, kao što su događaji koji nam govore da li je ideja za dizajn ispravno primenjena na vašem slajdu i da li uslužni pozivi rade ispravno.

Ako odaberete da korisnicima ne omogućite korišćenje kategorije povezanih utisaka pri radu koja uključuje Dizajner za PowerPoint, funkcija će biti isključena i neće nam biti poslat nijedan od neophodnih podataka o usluzi.

Više informacija potražite u članku [Neophodni podaci o usluzi za Office](required-service-data.md).

## <a name="essential-services-for-office-365-proplus"></a>Osnovne usluge za Office 365 ProPlus

Postoji takođe i skup usluga koje su od suštinske važnosti za to kako Office 365 ProPlus funkcije rade i one se ne mogu onemogućiti. Na primer, usluga licenciranja koja potvrđuje da ste ispravno licencirani da koristite Office 365 ProPlus. Neophodni podaci o ovim uslugama prikupljaju se i šalju korporaciji Microsoft, bez obzira na bilo koje druge postavke smernica koje ste konfigurisali.

Više informacija potražite u članku [Osnovne usluge za Office](essential-services.md).

## <a name="related-topics"></a>Povezane teme
- [Privatnost u korporaciji Microsoft](https://privacy.microsoft.com/)
- [Windows privatnost](https://docs.microsoft.com/windows/privacy/)
